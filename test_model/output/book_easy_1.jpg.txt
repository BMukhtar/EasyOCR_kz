МӘЛИКЕ МЕН БЫҚИЯНЫҢ
ЖҰМБАҚ АЙТЫСЫ
Танысу
Жазайын бір хикая қалам алып,
Сөз тыңда зейін қойып дүйім халық.
Шахарында Үрімнің өткен екен,
Бір патша, өзі данышпан, аты Мәлік.
Ел билеп, жетпіс жыл сайран салды,
Өткен өмір елес боп артта қалды.
Байлық, мансап, алтын тақ болғанымен,
Баласыз өмір суріп, қу бас болды.
Патша Мәлік Алладан тілеп бала,
Мекке барды қырық туйе құрбан шала
Дуниеден артық, баладан тарлық қылдың,
Деп жылады, зар болып, Аллаға нала
Тілегін Мәліктің Алла қабыл қылды
Бір сөзді Мәлік айтып күпір қылды.
Алла дуниені де Мәлікке нәсіп еткен еді,
Ұл беретін Алла күпірі үшін қызды берді.
Жетпістен асқанда Мәлік бала көрді,
Куанып, құшырланып бала сүйді.
Қыз да болса орныма мирас болады деп,
Мың-мың мәрте Аллаға шукір қылды.
Ұлдан артық көріп қызын асырады,
Көңіліндегі қам-қайғыны қашырады.
Қолынан қайыр-сақабат беріп таратуға,
Той жасап төрт тарапты шақырады.
